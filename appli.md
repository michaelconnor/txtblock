
### Projektsammanfattning
#### Idé och mål, omfattning, nyttan för Internet/.SE max 4000 tecken, ca 3000 tecken rekommenderas. Kommer att publiceras i samband med beviljad ansökan.

Vi vill skapa en decentraliserad plattform för publikation och distribution av digitala texter. Kärnan är ett identifikationssystem där innehållet kryptografiskt sammankopplas med den kod som representerar det: ett sorts digitalt fingeravtryck. Till skillnad från till exempel ett ISBN-nummer går det att kontrollera att innehållet är exakt det samma som publicerades. Det ger ett starkt skydd mot censur och manipulation.  

Identifikationssystemet planerar vi bygga på ett nytt infrastrukturellt system: Ethereum. Detta ambitiösa men unga projekt använder en distribuerad databasteknik, så kallad Blockchain-teknik, för att samordna ett nätverk utan en central kontrollpunkt. Identifikationssystemet kommer fungera som en öppen katalog. 

Målet är att sjösätta och bygga upp ett nätverk runt projektet, i dialog med externa parter utforma ett öppet protokoll och skapa ett attraktivt gränssnitt.

Vi anser att *publikationen* som en klart avgränsad, unikt identifierbar informationsenhet kan spela en viktig roll som komplement till vår snabbt flödande digitala verklighet. Publikationen som en minnesenhet med än längre tidskala.


  
## Frågeställning

### Bakgrund
#### Bakgrund till projektet, målgruppens behov , tidigare relevanta projekt och studier, max 3000 tecken.

Vad innebär det att publicerar idag? I århundraden efter boktryckarkonstens födelse krävdes det avsevärda resurser för att kunna göra någonting offentligt. Men de senaste årtiondet har dessa handlingar blivit en nästan osynlig del av vår digitala vardag med konsekvensen att gränsen mellan den privat och offentliga sfären gjorts oklar och suddig. Att trycka, binda och distribuera en bok var ett tydligt steg från den ena sfären till den andra – dagens kommunikations- och publiceringsverktyg, däremot, existerar ofta i en gråzon eller döljer till och med hur vår information sparas och publiceras.  

Vi ser ett behov av ett öppet system för att skapa långsiktigt tillgängliga informationsenheter. Vi har gjort en inledande undersökning av existerande system för att publicerar, katalogisera och identifiera texter. Många av dom är kommersiella (Amazons Kindel, Apples iBook), de flesta andra är beroende av en central auktoritet som agerar som grindvakt och utfärdigar certifikat, inte sällan mot betalning. Inga av identifikationssystemen vi har hittat har egenskapen att identitetkoden är direkt, kryptografiskt, knuten till innehållet.


### Framgångsfaktorer
#### Ange varför du tror att projektet kommer att lyckas och vad som är nyskapande med det.

Den underliggande teknologin som möjliggör ett öppet, decentraliserat identifikationssystem, blockchaintekniken, är under stark utveckling vilket gör det till ett spännande fält att arbeta i – ett fält som inte fanns för bara ett år sedan.  Det gör att vi dels kan använda helt nya tekniker för att nå tidigare omöjliga mål, dels att det finns ett stort och växande intresse för applikationer i detta område.   

Vi har en bred design- och teknikkompetens och dessutom ett socialt och kulturhistoriskt intresse vilket gör att vi kan ta ett helhetsgrepp på frågan. Vi har ett stort kontaktnät inom den internetsammankopplade konst-, teori- och designvärlden vilket kommer att möjliggöra en konstruktiv dialog under utvecklingsarbetet samt bred och långsiktig spridning av vårt projekt. 

Vi tror också att det faktum att vi avgränsar projektet avsevärt kommer att gör det enklare att greppa för utomstående samt enklare för oss att noggrant genomarbeta de punkter som verkligen är viktiga. 


### Avgränsningar
#### Ange vad projektet inte omfattar.

Vårt applikation kommer bara att innehålla text. Detta är ett medvetet val då vi tror att resultatet kommer att bli tydligare, bättre och få ett större genomslag genom att renodla funktionen.

En annan anledning till att denna version endast ska innehålla text är för att vi vill knyta an till, och revitalisera, boktraditionen. Vi anser att de öppna ebok-standarder som finns (då speciellt ePub-formatet) försöker göra något som bok-konceptet inte är lämpat för: integrerar andra media som video, interaktivitet, innehåll som ändras efter t.ex. läsarens identitet och geografiska position. Det finns redan verktyg för dessa typer av information: web-sidor, spel etc… Vi anser att bok/publikations-konceptets styrka är just dess stabila oföränderlighet – en enhet att referera till, diskutera och kritisera.      


### Risker
#### Ange vad som kan göra att projektet inte lyckas

Kärnan i projektet, den decentraliserade katalogen, är beroende av radikalt ny teknik. Ethereum är ett mycket ambitiöst blockchain-baserat projekt understött av ett starkt nätverk av eldsjälar – men än så länge är det i sin linda. Vi har stark tilltro till att det kommer växa sig starkare och starkare och snart växer upp till en infrastruktur för en ny utveckling av internet. Dock finns det altid risker med ny teknik – men vi anser att möjligheterna avsevärt uppväger dessa! 


### Arbetsformer
#### Beskriv hur arbetet genomförs (metoder, intern organisation, extern organisation, styrning etc).

Vi kommer tidigt och ofta offentliggöra vår arbetsprocess och försöka engagera intresserade människor. Vi kommer använda GitHub för att samordna vårt arbete och möjliggöra bidrag utifrån.

Vårt arbete kommer genomföras med hjälp av nätverksbaserade diskussioner. Jag och Hanna är jämställda partners i projektet med olika arbetsroller. Rasmus är ansvarig för programmering, design och projektledning. Hanna är ansvarig för design,  projektledning och kommunikation. 

Vi kommer att jobba med att göra allting open-source. Vi har publicerat en första version av projektets i en white paper på Github, då vi vill att vår process ska vara transparent. 
Vi kommer att göra många prototyper och versioner för att komma fram till den bästa versionen att släppa. Allt eftersom tiden går så kommer projeket utvecklas till andra versioner. 
Vi vill skapa ett community där vi är öppna för bidrag från kollegor och andra människor.  
 

### Spridning 3000 tecken
#### Beskriv hur projektresultatet ska spridas, till vem och när.

För att inspirera människor till att börja använda vår applikation så kommer vi bjuda in olika skribenter, konstnärer och designers att bidra med de första texterna. Detta kommer att vara en både intressant och effektivt sätt att skapa ett intresse för vårt verktyg. Vi kommer även att kontakta olika stora och små organisationer och institutioner att publicera ett urval av sina texter hos oss. Genom att vi börjar med att samla bra texter, så kommer intresset för appen att växa och leda till ökad spridning. Vi kommer att kontakta Wikileaks, Gutenberg project, Rhizome m.fl.

De människor vi bjuder in till vår symposium kommer förutom att göra en föreläsning att skriva en text som kommer att publicerar i vår applikation. 

Vi kommer att marknadsföra projektet på ett stort antal kanaler, både i Sverige och internationellt. Vi har ett stort kontaktnät och kommer att publicera nyheter om vårt verktyg på bl.a Wired, E-flux, DIS, Nowness, DN, Sydsvenskan med flera. 



### Förvaltning 3000 tecken
#### Beskriv hur och vem som långsiktigt ska finansiera, tillhandahålla och vidareutveckla projektresultaten.

Vårt projekt kommer vara open-source då vi vill skapa en öppen standard som är tillgänglig för alla. Vi kommer att utveckla dels standarden och en applikation. Då applikationen är baserad på ethereum systemet så finns det ett monetärt värde kopplat till systemet. Det krävs någon form av ekonomisk investering för att lagra information i blockchain. Det kommer därmed att ksota en mindre summa att använda vår applikation….

Vårt verktyg är interesurskrävande då vi inte ska lagra någon information på en server, utan informationen kommer att lagras på nätverket. Efter att vi utvecklat verktyget och släppt det till allmänheten så behöver vi inte skaffa ytterligare extern ekonomisk kraft på sikt. Det vi behöver ekonomiskt stöd för nu är att utveckla och skapa själva verktyget. När det väl är gjort så kommer det sköta sig själv.
 
Vårt projekt är därmed inte resurskrävande, miljövänligt och på långsikt hållbart.


### Upphovsrätt 
#### 3000 tecken

Vi kommer driva projektet enligt Free Software och Open Source principer och licensiera all kod enligt GNU Public Licens. Och ge andra människor att ta vårt arbete som utgångspunkt för nya projekt drivna i nya riktningar.

### Bidrag till IIS domännamnsverksamhet 3000 tecken
#### Ange vilka möjligheter till exponering IIS får som en följd av projektet.

Sverige har ett starkt internationellt rykte som 







 